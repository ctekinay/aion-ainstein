# Data is begrijpelijk

## We definiëren data binnen de hele organisatie op een consistente manier, met definities die begrijpelijk, toegankelijk en beschikbaar zijn voor iedereen

### Omschrijving

We leggen data gestructureerd vast binnen Data Domeinen die ingericht zijn op basis van informatiemodellen en waarvoor een duidelijke governance is bepaald. Deze Data Domeinen bevatten de kerngegevens van onze organisatie – over o.a. assets, klanten en medewerkers – en vormen de basis voor bedrijfsvoering, besluitvorming en analyse.

Door heldere definities, metadata en afspraken ontstaat een gemeenschappelijke datastructuur die essentieel is voor goed geïntegreerde informatiesystemen, betrouwbare stuurinformatie en verantwoord gebruik van technologieën zoals AI.

### Rationale

**Informatiemodellen zorgen voor uniformiteit**: Ze vormen een blauwdruk en bevatten data-elementen samen met metadata en relaties.

**Metadata maakt data begrijpelijk en vindbaar**: Zonder context is het lastig te achterhalen waar data over gaan, waar ze vandaan komen en of je ze kunt gebruiken. Metadata maakt dit inzichtelijk en voorkomt verkeerde aannames. Op deze manier maken we data betrouwbaar, herleidbaar en bruikbaar voor alle toepassingen – van dagelijkse processen tot samenwerking, rapportages en AI-oplossingen.
